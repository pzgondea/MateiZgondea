---
title: RE:Imagined 2025 Edition
date: 2025-08-18
summary: "Expoziție urbană live Brașov"
tags: [expo, gallery]
categories: [expo]
---

**Prezentare**  
RE:IMAGINE BRAȘOV 2025 invită artiștii să exploreze perspective urbane micro și macro prin performance-uri live în muzeu pe 19 septembrie, 31 octombrie și 21 noiembrie, culminând cu o expoziție colectivă în 2026.  

Link:  
https://www.muzeulartabv.ro/ro/activitati-muzeu/proiecte/reimagine-brasov/reimagine-brasov-2025.html  

---

**Prezentare biografică narativă**  
Sunt Alexandra Zgondea, artist vizual formată la Liceul de Artă „Gh. Tattarescu” din Focșani și la UNArte București, specializarea Design Grafic. Stabilită la Brașov din 2009, activez ca ilustrator, designer și pictor freelancer. Lucrările mele transformă cotidianul într-o experiență vizuală, explorând frumusețea ascunsă a detaliilor și a gesturilor simple.  

---

**Lucrare propusă pentru eveniment – Descriere scurtă**  
Lucrarea propusă este un tripic din lemn, cu forma unei ferestre arcuite cu obloane, pictat la interior cu strada După Ziduri și la exterior cu un colaj al centrului istoric contemporan. Proiectul explorează Brașovul la nivel micro – detaliile arhitecturale și naturale ale zonei – și la nivel macro – identitatea actuală a orașului în dezvoltare. Publicul este invitat să deschidă obloanele și să participe activ la descoperirea acestei duble perspective asupra Brașovului.  

---

**Lucrare propusă pentru eveniment – Descriere lungă**  
Propunere lucrare – RE:IMAGINE Brașov 2025  

Proiectul pe care îl propun va fi realizat pe un suport din lemn sub forma unui tripic pictat cu culori acrilice, prezentând strada După Ziduri la interior, iar la exterior un colaj menit să surprindă identitatea contemporană a centrului istoric al Brașovului.  

Lucrarea urmărește să exploreze Brașovul la nivel micro – prin detaliile arhitecturale și naturale ale zonei După Ziduri – și la nivel macro – prin reinterpretarea identității actuale a orașului și a transformărilor sale contemporane.  

De-a lungul timpului, această zonă a jucat un rol de apărare, iar prin prezenta lucrare intenția este de a pune accent pe ideea de punte de legătură între natural și urban, între simbolurile trecutului medieval și realitatea unui oraș în plină dezvoltare. Funcția de apărare a zidurilor poate fi percepută în contextul actual ca o împrejmuire simbolică a unor elemente ce compun identitatea orașului, zona de vegetație având un rol important în acest echilibru.  

Forma panoului de lemn va fi aceea de fereastră rotunjită în partea superioară, făcând trimitere la pereții arcuiți ce pot fi admirați de-a lungul Aleei După Ziduri. Ideea de fereastră cu obloane invită, atunci când este deschisă, spre spațiul interior al orașului, păstrând și împărtășind valorile ce contribuie la identitatea unică a Brașovului.  

Prin acest gest, publicul devine participant activ: deschiderea obloanelor transformă lucrarea într-o experiență interactivă, invitând vizitatorii să descopere, alături de artist, atât intimitatea ascunsă a Brașovului (micro), cât și imaginea de ansamblu a orașului în prezent (macro).  

---

**CV**  
[Accesează CV-ul meu complet aici](https://portfolio.zgondea.com/cv/)  
[Accesează CV-ul meu PDF](/AlexandraZgondea_CV.pdf)
[Accesează Portofoliul meu PDF](/Portofoliu_Alexandra_Zgondea.pdf)
